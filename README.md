[![Review Assignment Due Date](https://classroom.github.com/assets/deadline-readme-button-22041afd0340ce965d47ae6ef1cefeee28c7c493a6346c4f15d667ab976d596c.svg)](https://classroom.github.com/a/5GtxSGg5)
# JavaScript - arrays: oppgaver

Her er det fem oppgaver du kan velge i. Velg deg ut tre oppgaver du ønsker å jobbe med. Noen er litt vanskelig, mens andre er litt lettere. Prøv å utfordre deg selv!

P.S. Hvis du velger oppgave 4, må du også ha gjort oppgave 2.

## Oppgave 1
### 1a
Lag arrayen 
let primtall = [7, 11, 13, 17, 19, 23, 43, 47, 53, 59, 61, 67];

### 1b
Lag en funksjon som skriver ut alle verdiene til primtall til konsollen.

### 1c
Arrayen primtall inneholder et utvalg av primtallene som er lavere enn 100. Bruk ulike arraymetoder for å fullføre arrayen, slik at den inneholder alle primtall som er lavere enn 100.

### 1d
Bruk funksjonen du laget i b-oppgaven, for å skrive ut alle primtallene som er lavere enn 100 til konsollen.

## Oppgave 2
### 2a
Lag en funksjon som kan fylle en array med tilfeldige heltall fra og med 1 til og med 100. Funksjonen skal ta to parametre; arrayen som skal fylles, og antall tilfeldige tall den skal fylles med.

### 2b
Bruk funksjonen for å lage en array med 50 tall.

### 2c
Sorter arrayen i synkende rekkefølge.

### 2d
Bruk den sorterte arrayen for å finne det minste og det største tallet i arrayen.

### 2e
Lag en ny funksjon som du kaller fjernPartall(). Funksjonen skal ta en array som parameter. Funksjonen skal gå gjennom alle verdiene i en array, og fjerne alle partall i arrayen. Husk at du kan finne partall med modulusoperatoren (%). Hvis tall % 2 er lik 0, så er tall et partall. 

## Oppgave 3
Det finnes en funksjon som reverserer rekkefølgen på verdiene i en array (reverse()). Du skal nå lage din egen. Funksjonen skal motta en array som parameter, og reversere rekkefølgen på alle verdiene i arrayen.

## Oppgave 4
Bruk funsjonen du laget i oppgave 2 for å lage en array med 500 tilfeldige tall. Lag en ny funksjon som finner alle tall som forekommer mer enn én gang i arrayen, og returnerer dem i form av en annen array.

## Oppgave 5
### 5a
Lag et program som fyller en array med heltallene opp til et angitt tall.

### 5b
Lag en funksjon som trekker x tall fra arrayen uten tilbakelegging. Du skal skrive ut arrayen og tallene som ble trukket ut, til konsollen. Skriv også ut arrayen før du trekker fra den, slik at du kan sammenligne situasjonen før og etter trekking.
